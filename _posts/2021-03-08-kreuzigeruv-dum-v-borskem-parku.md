---
date: 2021-03-08
category: blog
tags: Plzeň
title: Kreuzigerův dům v Borském parku - malá domů nebo gól do vlastní branky tvůrců územního plánu města Plzeň?
author: Pavel Bosák
image: people/Pirati_Bory_Bosak.jpg
---

Není správné, aby obchodování s městskými pozemky, stavební úřad a územní plánování byly pod kontrolou jediné politické strany. V Plzni tomu tak bohužel je a vše má v rukou ODS. Pak se nezřídka stane, že se tu a tam ocitne kus městské zeleně nebo sportoviště v majetku jejího člena nebo podporovatele a nad veřejným zájmem zvítězí soukromý projekt. V okolí Borského parku se v těchto dnech chystají hned tři takové projekty.

Co na tom, že stavbě brání platná územní studie, jako například u „Kreuzigerova záměru“? Vždyť stačí schválit nový územní plán a opomenout, že se tím existující územní studie, která výstavbě bránila, zneplatní. Útvar koncepce a rozvoje města Plzně tu nejspíš „náhodou“ neochránil již deklarovaný veřejný zájem. A výsledek? Vzrostlé stromy půjdou k zemi a komplex s 52 byty na území parku má zelenou.

Nyní se připravuje aktualizace územního plánu města Plzně ve stejně „modré“ dílně. Na četné podněty jednotlivců i skupin občanů města úřad odmítá reagovat. Jak může být celý proces objektivní, když stavební odbor i Útvar koncepce a rozvoje města Plzně podléhají jednomu člověku? Ano, je to tak, technickému náměstkovi Pavlovi Šindelářovi (ODS), který se zároveň sám vyjadřuje k územnímu plánování za celé zastupitelstvo, aniž by s ním své názory předtím konzultoval.

Piráti proto vyzývají všechny zastupitele města Plzeň, aby nepodporovali další ignorování vůle občanů města Plzně a nedopustili schválení územního plánu poplatného více než veřejným, těm soukromým zájmům!

![](/assets/img/posts/Regenerace_sídliste_Plzen_BORY.jpg)

![](/assets/img/posts/z-UR-borsk-_park.jpg)
